---
title: Wiegeling, een feest voor alle zintuigen
date: 2026-02-06
draft: false
featured: true
categories:
  - Familie
  - Concert
  - Theater
tags:
  - muziekgebouw
  - amsterdam
  - nederland
  - klassieke muziek
  - hedendaagse muziek
  - wereldmuziek
  - concert
  - familie
  - baby concert
  - intiem
  - akoestisch
  - geluidstechniek
  - podiumwerk
  - lichtontwerp
  - a2 werk
resources:
  - src: "IMG_20260206_092605017_HDR.jpg"
    name: "header"
---
De voorstelling _Wiegeling_ is een ode aan het wiegelied. In een zachte, geborgen omgeving gaan  [Sterre Konijn](https://www.sterrekonijn.nl/) (sopraan), [Rudi van Hest](https://rudivanhest.nl/) (klarinet) en [Jaber Fayad](https://www.jaberfayad.com/) (oed/عود) muzikale ontmoetingen aan met het jonge publiek (6-18 maanden) en met elkaar.
<!--more-->

Wat dit concert zo bijzonder maakt, is de vaak onverwachte reactie van het piepjonge publiek: zelfs de meest beweeglijke of huilende baby's worden volledig betoverd en kijken met open mond van verbazing toe. Het is een uniek schouwspel om tientallen baby's samen in zo'n diepe verwondering te zien. Het herinnert je eraan hoeveel er al in zo'n jong mensje schuilt.

## Achter de schermen: Een wereld van zachtheid en licht

Als "eerste inspiciënt" was mijn rol bij Wiegeling gericht op het creëren van die perfecte, intieme sfeer. De Kleine Zaal wordt omgetoverd tot een veilige cocon. We gebruiken rondom verduisterende gordijnen die de ruimte direct een geborgen gevoel geven. De lichtinstallatie van de artiesten zorgt voor een prachtige basis, aangevuld door Madelief, mijn collega, die een lichtplan heeft ontworpen met onze eigen moving heads om de scène subtiel te verrijken.

De muzikanten spelen dit stuk akoestisch (dus niet versterkt). De Kleine Zaal heeft sinds kort een Yamaha AFC Enhance wat neerkomt op een elektronisch systeem waarmee je de hele ruimte anders kunt laten klinken. De artiesten waren onder de indruk van de klankkwaliteit maar we hebben uiteindelijk besloten het systeem uit te laten. Dit om de natuurlijke, 'moederlijke' klank en het intieme karakter van de setup volledig tot zijn recht te laten komen. We hebben een zwarte balletvloer als ondergrond gelegd en de ruimte werd rijkelijk voorzien van kussens en vloerkleden om een zachte en uitnodigende omgeving te creëren.

Deze babyconcerten zijn overigens steevast uitverkocht in Muziekgebouw aan 't IJ, wat de vraag naar dit soort betoverende ervaringen voor de allerkleinsten wel aantoont. Het is telkens weer een magische middag waarin zelfs de kleinste bezoekers volledig opgaan in de muziek en de zintuiglijke prikkels.
